# 2024/2025

Kurz **Programování na Nuselské** bude probíhat od 19. září 2024
a volně navazuje na kurz **začátečníci**. Je určen pro děti druhých
až pátých tříd libovolné základní školy s tím, že děti druhých
tříd musí mít absolvovaný kurz začátečníci, šikovní jedinci z
řad třetích či čtvrtých tříd mohou přijít i bez předchozího
vzdělání.

Cílem tohoto kurzu je pokračování v rozvoji systematického
myšlení, hlubší poznávání světa informační techniky
a osvojení si základů elektrotechniky.

Kurz bude probíhat 1x týdně, každý čtvrtek od 14:15 do 15:05
v počítačové učebně.

V kurzu budeme využívat robůtky [Cubetto](https://www.primotoys.com),
[Beebot](https://www.bee-bot.us/) i [Ozobot](https://ozobot.com/).
Později si představíme platformu [Micro:bit](https://microbit.org)
a s ní zabředneme trochu blíže k elektrotechnice. Kromě těchto
se budeme věnovat i práci na PC, kde se budeme učit programovat
pomocí vybraných kurzů na [code.org](https://www.code.org),
prostředí [scratch](https://scratch.mit.edu/) a dalších.
To vše proložíme tvůrčími aktivitami s papírem, kostkami a jinými
rekvizitami.

Cílem kurzu není vzdělat hotového programátora, ale rozvíjet logické
myšlení, algoritmizaci a jiné vlastnosti, které se dětem budou hodit
při studiu jakéhokoliv oboru.

Kurz bude organizován a veden [Lukášem Doktorem](../lectors/ldoktor)


## 1. hodina (2024-09-19)

<a href="pokrocili-1-01-plan.jpg">
    <img align="right" src="pokrocili-1-01-plan-small.jpg" style="height:85px">
</a>

* Brainstorming ohledně projeků, kterým bychom se chtěli věnovat
* Psaní všemi deseti [s Máriem](https://archive.org/details/TYPING_VGA#)
  * Pozor, v "Lessons" nutno nastavit "Home Row Only" abychom (prozatím) využívali pouze tlačítka v prostřední řádce
  * **NIKDY** se nedívejte na klávesnici, pouze nahmatejte ukazováčky výběžky umístěné na klávesách F a J a rozprostřete prsty vedle sebe, palce na mezerník
  * Využívejte lekci 1, kde vám Mário radí, kterým prstem které ruky psát
  * Písmena FG a JH jsou obsluhována ukazováčky, vždy se po stisku G či H vraťte na původní pozici
  * Znak `;` se ukazuje jako pravý malíček, na české klávesnici se ale nalézá vlevo vzadu nad klávesou Tab (nalevo od +/1). Časem se jej naučíte mačkat bez dívání a rychle (mě pomáhá opřít se palcem o mezerník, roztáhnout prsty správným směrem a zmáčknout).

<img align="right" src="../media/robots_bottom.jpg">
